---
title: Wat is Link4Vets?
subtitle: ''
img_alt: ''
layout: page
---
Over link4vets

**Wat biedt Link4Vets?**

Link4Vets wil de dierenartsen digitaal verbinden rond bepaalde gedeelde thema’s. Met ons eerste project “nestjes.link4vets” versterken wij de rol van de dierenartsen in het aankoopproces van een pup. Zij kennen de kwaliteiten van hun klanten kwekers. Aan hen kunnen zij een uitnodiging sturen om een kwaliteitsvol gekweekt nestje te publiceren in een voor alle dierenartsen raadpleegbare database. Samen met de kandidaat koper zoekt de dierenarts de geschikte pup.

**Hoe is Link4Vets ontstaan?**

Link4Vets is ontstaan vanuit de praktijkervaring van dierenarts Catherine Geutjens te Heusden-Zolder.
In haar kleine huisdierenpraktijk stelt zij al te vaak vast dat haar klanten pups met problemen kopen. Hierbij gaat het zowel om gezondheidsproblemen, een gebrekkige socialisatie of karakterstoornissen. Omdat de wachttijden voor een goede pup vaak erg lang zijn worden de toekomstige baasjes verleid om toch maar snel te rade te gaan bij onbetrouwbare handelaars. Het is algemeen bekend dat in de broodfok dieren verkocht worden die op te jonge leeftijd ingevoerd werden uit Oost Europa, zij werden niet of onjuist gevaccineerd en worden vaak verkocht met vervalste paspoorten. Bovendien werden zij uit het nest verwijderd vooraleer zij gesocialiseerd konden worden en heeft de koper geen enkele controle op de ouders van het jonge dier.
Een eerste advies is dan ook “bezin eer je begint” en raadpleeg je dierenarts vooraleer je op zoek gaat naar een nieuwe pup. Zij of hij zal je met raad en daad bijstaan om een juiste keuze te maken.

